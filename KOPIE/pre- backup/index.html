<html>
	<head>
		<script src="jquery-1.12.0.min.js"></script>
		<script>
			$(document).ready(function() {
		
			
				
				$(document).scroll(function() {
					
				  	var currentScroll = $(document).scrollTop() +300;
				  	window.tempTitle = $("h1:first-of-type").text();
				  	
				  	$("body").find(".kop,h1,h2,h3,h4,h5,h6").each(function() {
						var headingOffset = $(this).offset().top;
						if(parseInt(headingOffset) < parseInt(currentScroll)) {
							window.tempTitle = $(this).text();
						}
					});
					if(window.temptTitle != $(".onderbalk").text())
					{
						$(".onderbalk").text(window.tempTitle);
					}
				});
			});
		</script>
		<meta charset="utf-8">
		<meta name="viewport" content="width=device-width, initial-scale=1">
		<title>This is the title of joelle thesis</title>

		<meta name="title" content="I WANT TO DIE OF NATURAL CAUSES" />
		<meta name="description" content="Thesis from fourth-year graphic design student at The Royal Academy of Art, KABK, The Hague." />

	<meta property="og:title" content="I WANT TO DIE OF NATURAL CAUSES" />
    <meta property="og:description" content="Hoe stellen grafisch ontwerpers en kunstenaars de verwoestende gevolgen van klimaatverandering aan de kaak?" />
    <meta property="og:image" content="http://kabk.github.io/govt-theses-16-joelle-erkamp-i-want-to-die-of-natural-causes/images/olie.jpg"/>
    <meta property="og:author" content="Joelle Erkamp" />

    <meta property="dc:creator" content="Joelle Erkamp" />
    <meta property="dc:created" content="2015-12-05T00:00:00Z">
    <meta property="dc:modified" content="2015-12-05T00:00:00Z">

    <meta property="twitter:site" content="@nrc">


		<link rel="stylesheet" href="style.css">
		<link href='https://fonts.googleapis.com/css?family=Playfair+Display:400,400italic,700,700italic,900,900italic' rel='stylesheet' type='text/css'>

	</head>



	<body>
		<div class='onderbalk'>I'D RATHER DIE OF NATURAL CAUSES</div>
		<div class='content'>

		<div class='titel'>
			<span class='kop' style='visibility:hidden;'>I'D RATHER DIE OF NATURAL CAUSES</span>
			<div class='titel-r1'>
				I'D
			</div>
			<div class='titel-r2'>
				RATHER
			</div>
			<div class='titel-r3'>
				DIE
			</div>
			<div class='titel-tussenregel1'>
			 	.
			</div>
			<div class='titel-r5'>
				OF
			</div>
			<div class='titel-r6'>
				NATU
			</div>
			<div class='titel-r7'>
				RAL
			</div>
			<div class='titel-tussenregel2'>
			 	.
			</div>
			<div class='titel-r8'>
				CAUSES
			</div>
			<div class='titel-tussenregel3'>
			 	.
			</div>
			<div class='titel-r9'>
				ROYAL ACADEMY OF ART, THE HAGUE
			</div>
			<div class='titel-r10'>
				GRADUATION THESIS GRAPHIC DESIGN -  Jo&#235lle Erkamp
				<br>
				<br>
				<br>
				<br>
				<br>
				<br>
				<br>
				<br>
				<br>
				<br>
				<br>
				<br>	
			</div>
		</div>
			<div class='tekstvak proloog'>
				<div class='kop kop1'>PROLOOG</div>
				<p>Ziektes, plagen, hittegolven, droogtes, overstromingen, orkanen, zware schade aan ecosystemen en bedreiging van de voedselproductie: de gevolgen van de opwarming van de aarde zijn nu al merkbaar en ze zullen in de toekomst ernstiger worden en mogelijk zelfs catastrofaal. 01
				</p>
			</div>

			<div class='tekstvak inleiding'>
				<div class='kop kop1'>INLEIDING</div>
				<p>Vier jaar geleden deed ik toelating voor de kunstacademie. Ik wist precies waarom. Zo veel mogelijk mensen moest ik zo snel mogelijk aan het verstand brengen dat het eten van plofkip en kiloknallers immoreel en walgelijk is. Ook had ik een algemeen doel dat veelzijdiger was: inhoudelijk sterk werk maken. Op de afdeling ‘Graphic Design’ van de Koninklijke Academie van Beeldende Kunsten zou ik leren om uitingen te ontwerpen die een bijdrage leveren aan het oplossen van maatschappelijke kwesties voor een betere wereld. Ik wilde mijn mening en ideeën propageren en mezelf daarin, met hulp van de academie, ontwikkelen. Ik wilde leren hoe je als grafisch ontwerper (grote) maatschappelijke problemen aan de kaak stelt. Ik wilde uitvinden hoe je door middel van artistieke uitingen mensen op een intelligente maar heldere manier kunt aanspreken op hun gedrag. Een strijd voeren tegen desinteresse, onwetendheid en onverschilligheid.</p>
				<p>Stiekem verwachtte ik op de academie zielsverwanten te vinden. Sterker nog, ik verheugde me erop. De geitenwollensokkenbrigade. Een groep creatieve en alternatieve figuren, die - eventueel onder het genot van aanzienlijke hoeveelheden hasj - wereldproblematiek en hun eigen positie daarin bespraken. Een groep wereldverbeteraars, bevlogen idealisten, die misstanden aan de kaak stellen door middel van kunst. Mocht te zijner tijd blijken dat deze ingebeelde groep afwezig is, dan zouden er hoe dan ook in groten getale ‘geëngageerde types’ rondlopen. Daar was ik van overtuigd.</p>
				<p>Er was geen geitenwol te bekennen. Ook geen hasj. Wel opvallend veel modern geklede giechelende meisjes. We kregen les in een keurig geordend, smetteloos lokaal dat me deed denken aan een soort kruising tussen een grote lege loft en een aquarium. Het was heel bijzonder. </p>
				<p>Mijn medestudenten bleken heel normale, sympathieke en bij gelegenheid gepassioneerde mensen te zijn, maar zeker geen wereldverbeteraars. Dat had ik al vrij snel door. Ik was immers de enige vegetariër in de klas. Jammer en zo nu en dan frustrerend, maar realiteit.</p> 
				<p>Tot mijn genoegen werden er in de loop van mijn studiejaren wel steeds vaker opdrachten gegeven met een sociaal-maatschappelijk en/of politiek karakter. Vaak werd er dan door mijn klasgenoten geprotesteerd tegen dit ‘soort’ opdrachten, omdat ze je ‘in een bepaalde richting’ probeerden te duwen. Dit werd als moeilijk of als een belemmering van vrijheid ervaren. Vanzelfsprekend was ik het hier meestal mee oneens. Ik snapte de bezwaren. Maar zelf streef ik naar maatschappelijke relevantie en nut in mijn werk en ik zie dat ook graag bij anderen. Over het algemeen deins ik terug voor vage verhalen die uitsluitend voor het individu die het bedacht heeft interessant zijn, tenzij het een goede discussie aanwakkert natuurlijk.</p>  
				<p>Maargoed, het is spijtig. Op de academie lopen weinig graphic design studenten rond met een (voor mij) inspirerende mentaliteit. Waarom is dat? Is mijn generatie, de individualisten, een passieve of onverschillige? Het protest van mijn leeftijdsgenoten beperkt zich voornamelijk tot het tot vlag transformeren van een profielfoto op Facebook. Hoe komt dat toch? Hoe zit het met onze morele plichten? Waarom ben ik de enige met een scriptie over klimaatverandering? Meer dan ooit zijn er grafisch ontwerpers, boodschappers, nodig die uiting geven aan urgente kwesties als deze. Waar buiten de academie zijn deze ontwerpers? Wat doen ze zoal? Waar zijn ze goed in? Hoe leveren zij een bijdrage aan een betere wereld?</p> 

<div class='kop kop2'><span class='hidden'>INLEIDING -- </span> Een goed onderwerp voor mijn scriptie</div>
				<p>Op de vraag ‘waarom’ het juist voor een grafisch ontwerper nuttig is om maatschappelijke problemen aan de kaak te stellen, weet ik het antwoord wel. Waar ik geïnteresseerd in ben, is het antwoord op de vraag ‘hoe’ ik dat het best kan doen. Om op deze vraag een goed en specifiek antwoord te krijgen, ga ik mij richten op één urgent onderwerp. Een onderwerp dat wat mij betreft globaal de meest urgente van onze tijd is. </p> 
				<p>Al jaren ben ik een fanatiek en enthousiast vegetariër. Toen ik het boek Eating Animals van Jonathan Safran Foer las, en er zo achter kwam welke gruwelijkheden zich afspelen in de bio-industrie en wat de impact van de vleesindustrie op ons milieu is, twijfelde ik geen seconde. Ik werd direct vegetariër. Het kostte me werkelijk geen enkele moeite. Hoe meer ik mij ging verdiepen in de beweegredenen voor vegetarisme, hoe vaker ik mij af vroeg waarom ik niet veel eerder dit besluit had genomen. In het begin van mijn anti-vlees avontuur dacht ik regelmatig: ‘Als mensen weten wat ik weet, krijgen ze geen gehaktbal meer door hun keel.’ Al snel bleek dit een illusie. Tot de dag van vandaag vraag ik mij af waar dat aan ligt. Ben ik niet overtuigend genoeg? Is mijn verhaal niet plausibel? Kan het mensen echt niets schelen dat we dieren uitbuiten, martelen en onze planeet ruïneren? Dit onderwerp staat dicht bij mij. Het raakt mij diep en tegelijkertijd fascineert het mij mateloos. Het zou voor mijn scriptie en afstudeerproject een prima keuze zijn om mij te richten op (artistieke) acties tegen de vleesindustrie.</p>  
				<p>Maar in mei dit jaar gebeurde er iets - en het kwam uit onverwachte hoek - waarvan ik overtuigd was dat het alles zou veranderen. Mijn vriend noemde het ‘een keerpunt in politiek, ondernemerschap en publieke opinie.’ En ik ‘een keiharde ontkrachting van alle stupide tegenargumenten die ik heb moeten aanhoren afgelopen jaren.’ Het Internationaal Monetair Fonds (IMF) - een VN-organisatie die haar 188 lidstaten adviseert over het voeren van financieel beleid - publiceerde een rapport waarin ze concludeerde dat consumenten en bedrijven wereldwijd 5,3 biljoen dollar (4.650 miljard euro) per jaar meer voor hun fossiele brandstoffen zouden moeten betalen om de bijkomende kosten van vervuiling en gezondheidsschade te dekken. Dit bedrag is 6,5% van het wereldwijde bnp. Dat is meer dan de 6% die we wereldwijd jaarlijks aan gezondheidszorg uitgeven. Volgens het rapport dalen CO2-emissies met 20% als deze ‘subsidies’ zouden verdwijnen.05 Een arme sloeber als ik kan zich onmogelijk voorstellen hoeveel geld vierduizendmiljard zeshonderdvijftigmiljoen euro is. Ofwel: bijna 4,7 biljoen. Dat is 14,5 miljard dollar per dag, 600 miljoen dollar per uur, 10 miljoen dollar per minuut, 168.000 dollar per seconde. NRC, Volkskrant, en Trouw kopte met dit nieuws. Mijn vriend kreeg gelijk, hoopte ik. Het keerpunt was bereikt. Het keerpunt van een pad van gebrek aan duurzaamheid en kennis naar een pad van groen ondernemen en bevlogen politieke en publieke discussies. De energie revolutie kon beginnen.</p>

<div class='kop kop2'><span class='hidden'>INLEIDING -- </span>‘Jeetje, wat saai en onpersoonlijk...’</div> 
				<p>Het IMF-rapport was voor mij persoonlijk bijzonder goed nieuws. Eindeloze discussies voerde ik op verjaardagen - en allerlei andere sociale gelegenheden waar ik mij altijd moet verantwoorden voor mijn vegetarisme en groene investeringen. Tegenstanders beweren vaak dat groene energietechnologieën - en juist niet de fossiele brandstoffen - niet rendabel zijn zonder subsidies. Omdat dit argument (voor zover ik weet) door invloedrijke instanties nooit empirisch weerlegd is, denken veel mensen dat de kosten voor water-, zonne- en windenergie hoger zijn dan die voor kolen, olie en gas. En ondanks het argument dat de kosten van groene energie drastisch zullen dalen met toenemend gebruik, blijven de voorstanders van fossiele brandstoffen beweren dat zij het financiële argument aan hun zijde hebben. Het rapport van het IMF ontkracht deze argumenten nu eindelijk.</p>
				<p>Op dit moment is het oktober. Ik dacht dat het publieke en politieke debat nu toch echt wel losgebroken zou zijn. Maar eigenlijk heb ik er relatief weinig over gehoord, gezien of gelezen afgelopen maanden. Vijf maanden geleden dacht ik oprecht dat er iets zou gaan veranderen in het Nederlands energiebeleid. Of dat er minstens een debat over een aanzet tot verandering zou plaatsvinden. Mooi niet. De Nederlandse Staat werd zelfs aangeklaagd voor het belabberde energiebeleid wat ze voert. Wat overigens erg bijzonder en exceptioneel is. En dan met name de uitspraak van de rechter in deze zaak. Op 24 juni wonnen Urgenda en haar negenhonderd mede-eisers namelijk deze ‘Klimaatzaak’ 09. Het is de eerste keer dat een rechter een Staat verplicht om maatregelen te nemen tegen klimaatverandering. Internationaal heeft deze uitspraak veel impact omdat het een steun in de rug is voor alle klimaatzaken in andere landen. 12</p>
				<p>Tegelijkertijd is het treurige dan weer dat ondanks tienduizenden verzoeken van topwetenschappers, burgers, bedrijven en de mede-eisers om niet in beroep te gaan, de Nederlandse Staat toch bij het Hof in hoger beroep gaat tegen het vonnis in de ‘Klimaatzaak’. Het vernielen van de aarde is zo rendabel dat de Nederlandse Staat weigert om iets te veranderen. Behoorlijk gênant als je het mij vraagt. Hoe is het toch mogelijk dat bedrijven zo absurd veel geld verdienen aan het verwoesten van onze aarde? Het lijkt alsof schade aanrichten de norm is geworden. Vervuiling is gewoonweg toegestaan. Sterker nog, de belangen van deze kapitalistische vervuiler worden beschermd door onze overheid!</p>
				<p>Enfin. Mijn punt is het volgende: De aarde warmt op en dat is uiterst vervelend want daardoor verandert het klimaat. Poolkappen smelten, de zeespiegel stijgt en de gevolgen zijn niet te overzien. Onze energieopwekking, die voornamelijk bestaat uit het verbranden van fossiele brandstoffen, heeft hier een groot aandeel in. Maar naast de invloed van kolencentrales, fabrieken, bedrijven en de miljoenen auto’s die over ons wegenstelsel van zesbaanswegen scheuren, heeft ook onze voorkeur voor het opeten van dode dieren een flinke impact. De gevolgen voor de wereld door menselijk gedrag zijn enorm. Het goede nieuws is dat als de mens de grote veroorzaker van de opwarming is, hij ook in staat is om de opwarming tegen te gaan. Wij kunnen als beschaving het tij keren. De oplossing voor ons probleem is simpel. We moeten stoppen met de exploitatie van onze planeet. We moeten stoppen met het consumeren van dierlijk voedsel en stoppen met het verbranden van fossiele brandstoffen.</p> 
				<p>Afgezien van alle politieke en financiële belangen van mega ondernemingen en hun lobbyisten die feitelijk de touwtjes in handen hebben, is het op individueel niveau verbazingwekkend lastig om gewoonten te veranderen. Ons brein is gebouwd om verandering te weerstaan. Onze hersenen zijn geëvolueerd om gedrag te automatiseren zodat we er verder niet over na hoeven te denken. Dat vergroot de overlevingskans. Gewoonten vormen de basis van ons dagelijks leven. Eigenlijk denk ik dat het veranderen van menselijk gedrag alleen een kans van slagen heeft als er iets tegenover staat. Een alternatief. Zonder het aandragen van goede alternatieven zal er weinig veranderen. Gelukkig zijn er goede (groene) alternatieven in overvloed. We moeten deze alternatieven zo veel mogelijk steunen. Grafisch ontwerpers in het bijzonder kunnen een stimulerende rol hierin spelen. </p>
				<p>In deze scriptie ga ik onderzoeken hoe grafisch ontwerpers en andere visualiseerders (kunstenaars/designers) dit reeds doen en op welke manier. Een aantal keer heb ik uitgelegd aan collega-studenten en grafisch ontwerpers waar ik mijn scriptie over schrijf. Erg enthousiast waren ze meestal niet. Iemand zei zelfs: ‘Jeetje, wat saai en onpersoonlijk...’ </p>
				<p>Zoals wel vaker in het leven ben ik het weer eens volkomen met iemand oneens. Dit is een urgente en buitengewoon interessante kwestie en zeker niet onpersoonlijk. Voor de onwetende lijkt het misschien een formeel of buitengewoon onderwerp voor een kunstacademie scriptie. Maar mijn scriptie gaat over alles: de aarde, onze aarde, onze levende planeet. De samenleving, onze ecosystemen, de natuur maar ook over mijzelf. Ik zit niet te wachten op de verwoestende gevolgen van klimaatverandering zoals overstromingen, orkanen, tsunami’s of kanker.08, 11, 17 Ik sterf graag een natuurlijke dood. </p>
	

				<br>
				<br>
			</div>

		</div>
		</div>
	</body>

</html>